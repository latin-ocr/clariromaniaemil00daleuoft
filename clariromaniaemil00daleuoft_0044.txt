32 AEMILIUS PAULUS

XLVII
DE PAULI ORBI'I'A'I'E

‘⁴ Mihi quoque ipsi nimia iam fortuna videri, eoque
suspecta esse. Maris pericula timere coepi in tanta
pecunia regia in Italiam ferenda et victore exercitu
revehendo. Postquam onmia secundo navium cursu
in Italiam pervenerunt, illud optavi, ut cum ex summo
retro volvi fortuna soleret, mutationem eius domus mea
potius quam respublica sentiret. Itaque iam salvam
fore rempublicam spero, quod triumphus meus duobus
liberorum funeribus est interpositus. Persem, qui ante
se captivos captivus ipse duci liberos vidit, incolumes
tamen eos habet: ego, qui de eo triumphavi, ab alterius
funere filii currum conscendi, ad alterum ex Capitolio
prope iam expirantem veni. Neque ex tot liberis
superest qui L. Aemilii Pauli nomen ferat: duos in
adoptionem datos Cornelia et Fabia gens habent:
Pauli in domo praeter senem nemo superest. Sed hanc
cladem domus meae vestra felicitas et secunda fortuna
publica c01isolatur.” Haec tanto animo dicta magis
permoverunt audientium animos, quam si miserabiliter
orbitatem suam deflevisset.

 

 

