DE PAULI FACTIS AB IPSO NARRATIS 31

annos natus, quinque diebus ante triumphum, maior,
quattuordecim annorum, tribus diebus post triumphum
mortuus est; qui debuerant curru vehi cum patre, ipsi
sibi similes cupientes triumphos. Paucis post dicbus
convocata contione, cum de rebus gestis suis, sicut
ceteri imperatores, dixisset, memorabilis eius oratio et
(ligna Romano principe fuit. “Quamquam et quanta
felicitate rem publicam administraverim, et quae duo
fulmina domum meam perculerint, non ignorare vos
credo, cum spectaculo vobisqnunc triumphus meus,
nunc funera liberorum meorum fuerint ς peto tamen ut
sinatis me cum publica felicitate privatam meam
fortunam breviter conipa1·are.”

XLVI
DE PAULI FACTIS AB IPSO NARRATIS

“Profectus ex Italia classem Brundisio sole orto
solvi, nona diei hora cum omnibus meis navibus
Corcyram tenui. Inde quinto die Delphis Apollini
pro me exercitibusque et classibus vestris sacrificavi.
A Delphis quinto die in castra perveni; ibi exercitu
accepto mutavi quaedam quae magna victoriae impedi-
menta erant: inde, quia inexpugnabilia castra hostium
erant neque cogi pugnare poterat ΓΒΚ, misi quosdam
per praesidia eius qui per montes a tergo descendentes
e castris tandem traherent: ita ad Pydnam dimicare
coactum vici: Macedoniam in potestatem populi
Romani redegi, et bellum, quod priores consules ita
gesserunt ut novo imperatori semper gravius traderent,
id ego quindecim diebus perfeci. Cetera deinde secunda.
Civitates omnes Macedoniae se dediderunt; gaza regia
in potestatem venit: rex ipse tradentibus prope ipsis
deis in templo Samothracae cum liberis est captus.”

