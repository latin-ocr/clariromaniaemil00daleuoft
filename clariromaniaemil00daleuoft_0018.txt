6 AEMILIUS PAULUS

invenit. Ripam enim Enipei fluminis inter Olympum
montem et mare Perseus tenebat, validissimis muni-
tionibus confirmatam. Hic tutus expectabat dum
Romani aut vanum impetum facerent aut in Thessaliam
redirent. Romani aqua maxime egebant, cum siccus
esset fluminis alveus, neque usquam fontem perennem
invenire possent. Consul contemplata loci natura
sequi se utrarios ad mare, quod trecentos passus aberat,
iussit, et in litore alios alibi fodere. Montes ingentis
altitudinis spem faciebant, quia nullos apertos emit-
terent rivos‚ occultas contineri ibi aquaS‚ quarum venae
in mare permanantes cum unda miscerentur. Vix
diducta summa arena erat; tum scaturigines turbidae
primum et tenues emicare, deinde multam liquidamque
fundere aquam velut deorum dono coeperunt. Aliquan—
tam ea res duci famam et auctoritatem apud milites

addidit.

IX
DE REBUS A PAULO MUTATIS

Iussis deinde militibus expedire arma, ipse cum
tribunis et quibusdam centurionibus progressus est
ut transitus fluminis contemplaret et cognosceret qua
descensus facilis armatis, qua in ulteriorem ripam
minime iniquus ascensus esset.

His satis exploratis, hoc primum curabat, ut omnia
ordine et sine tumultu ad ducis imperium in acie
fierent. Omnes enim simul pronuntiabant quae fac-
ienda erant; itaque clamores dissoni oriebantur et
prius hostes, quam ipsi, quid pararetur sciebant. Iussit
igitur secreta per tribunos et singulos centuriones
edi imperia.

Vigiles etiam novo more scutum in vigiliam ferre

 

 

 

