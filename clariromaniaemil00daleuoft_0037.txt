DE PE LO PONNESO 25

oraculum. Ibi sacrificium Apollini fecit, et incohatis
in vestibulo colunmis, quibus statuas regis Persei im-
posituri fuerant, suas statuas imponi victor iussit. Inde
Chalcidem ad spectaculum Euripi Euboeaeque tantae
insulae descendit. A Chalcide Aulidem traicit, trium
millium spatio distantem, portum praeclarum, Dianae-
que templum ubi Agamemnon filiam suam interfecerat
ut mille illas naves 'l'oiam ducere liceret. Inde Oro-
pum venit, ubi vates antiquus velut deus colitur, tem-
plumque antiquum est, fontibus rivisque amoenum;
inde Athenas, plenas vetustate famae, multa tamen
visenda habentes-arcem, portus, muros Piraeeum urbi
iungentes, navalia magnorum imperatorum, simulacra
deorum hominumque, omni genere materiae et artis
insignia.
XXXVII

Sacrificio Minervae, quae arcem tenet, facto, pro-
fectus Corinthum altero die pervenit. Urbs erat tum
praeclara, ante excidium ; arx quoque ct isthmus prae-
buere spectaculum, arx intra moenia in ingentem alti-
tudinem surgens, scatens fontibus, isthmus duo maria
dirimens, Sicyonem inde et Argos, nobiles urbes, adit3
inde haud parem opibus Epidaurum, sed praeclaram
nobili Aesculapii templo, quod quinque millibus pas-
suum ab urbe distans donis dives erat, quae mercedem
remediorum salutarium aegri sacraverant deo. Inde
Lacedaemonem adit, non operum magnificentia sed
disciplina institutisque memorabilem. Inde Olympiam
pervenit, ubi et alia spectanda vidit et Iovem velut
praesentem intuens motus animo est. Itaque velut in
Capitolio immolaturus, sacrificium amplissimum parari

