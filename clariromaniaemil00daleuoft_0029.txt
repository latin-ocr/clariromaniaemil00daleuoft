DE DEDITIS OPPIDIS 17

pervenerunt. Rex ad mediam ferme noctem errore et
variis difficultatibus viae vexatus in regiam ingressus cst.
Perseo obviam venerunt Eulaeus Euctusquc qui urbi
praeerant et regii pueri. Amicorum autern, qui alii
alio casu servati ex proelio Pellam venerant, cum saepe
arcessiti essent, nemo ad eum venit. Metuens igitur ne
illi, qui venire ad se nollent, maius aliquid mox aude-
rent, quarta vigilia profugit. Secuti sunt circiter quin-

Î‡ genti Cretenses, Petebat Amphipolim: sed nocte

 

Pella exierat, ut ante lucem Axium flumen traiceret.
Eum Romanis propter difficultatem transitus credebat

finem sequendi fore.
XXV
DE DEDI'I'IS MACEDONUM OPPIDIS

Consul cum in castra victor venisset, sincero gaudio
frui non poterat. Cura enim de minore filio vexabat.
Is erat P. Scipio, natu consulis Pauli filius, adoptione
Africani nepos, qui et ipse Africanus postea deleta
Carthagine appellatus est. Septimum decimum annum
tunc agens, dum acerrime sequitur hostes, longius
ablatus erat. Serius cum rediisset, tum demum, recepto
filio, victoriae tantae gaudium consul sensit.

Mox principes amicorum regis Beroeam, quo ex acie
fugerant, ipsi ad consulem profecti dedunt. Consul
spolia iacentis hostium exercitus peditibus concessit,
equitibus praedam circumiecti agri. Ipse prope mare
ad Pydnam castra movit. Boroea primum, deinde
Thessalonica et Pella et deinde omnis ferme Macedonia
intra biduum dedita. Pydnaei, qui proximi erant,
nondum miserant legatos. Nec clausae modo portae,
sed etiam inaedificatae erant. Sed emissa tandem turba

militari oppidum deditum et direptum est.
2

