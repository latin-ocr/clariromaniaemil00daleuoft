14 AEMILIUS PAULUS

convectum erat, ad quae petenda ex propinquis agris
magna pars militum e castris exierat. Neutro impera-
torum volente, fortuna, quae plus consiliis humanis
valet, dimicare coegit.

Flumen erat haud magnum, propius hostium castris,
ex quo et Macedones et Romani aquam capiebant, prae·
sidiis in utraque ripa positis, ut id facere tuto possent.
Duae cohortes in ripa Romanorum erant, Marrucina et
Paeligna, duae turmae Samnitium equitum; et aliud
pro castris erat praesidium sub G. Cluvio legato, tres
cohortes et duae turmae equitum. Cum otium ad
flumen erat neutris lacessentibus, hora circiter nona
iumentum e manibus curantium elapsum in ulteriorem
ripam fugit. Quod cum per aquam ferme genus tenus
altam tres milites sequerentur, Thraces duo id iumen-
tum ex medio alveo in suam ripam trahebant. Milites
altero eorum occiso receptoque iumento ad stationem
suorum redibant.

XXI
DE IMPETU ROMANORUM

Octingentorum Thracum praesidium in hostium ripa
erat. Ex his pauci primo, irati quod popularis in con-
spectu suo occisus erat, ad persequendos interfectores
flumen transgressi sunt, deinde plures, postremo omnes,
et cum praesidio pugnare coeperant. Acerrime ibi
pugnatum est, pulsisque trans flumen Thracibus in
caetratos Macedonum impetum faciebant Italicae co-
hortes.

Clamore exorto consul quam celerrime aciem insti-
tuit, missisque statim qui cohortibus suis trans flumen
auxilium ferrent, copias quas secum habuit in proelium
ducit. Simul rex confestim promovit suos, neque iustam

 

 

 

