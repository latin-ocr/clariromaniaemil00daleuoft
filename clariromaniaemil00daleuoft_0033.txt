DE REGE AB AMICIS DESERTO 21

dicitur sorti humanae, quod is qui paulo ante non con-
tentus regno Macedoniae Dardanos Illyriosque oppug-
nasset, tum amisso exercitu, extorris regno, in parvam
insulam pulsus, supplex, fani religione, non viribus suis
tutus esset. Sed postquam legit regem Persea consulem
Paulum salutare, stultitia fortunam suam ignorantis
miserationem omnem exemit. Itaque quamquam in
reliqua parte litterarum minime regiae preces erant,
tamen sine responso ac sinc litteris ea legatio dimissa
est. Sensit Perseus regii nominis se victum oblivisci
debere; itaque alterae litterae cum privato nomine
missae. Tum consul tres legatos ad Persea mittere
volebat. Sed nihil ea legatione perfectum est, Perseo
regium nomen amplectente, Paulo iubente se suaque
omnia in fidem et clementiam populi Romani tradere.

XXXI
DE REGE AB AMIOIS DESERTO

Dum haec aguntur, C. Octavius praetor cum classe
Samothracam venit. Rex interfecto Evandro‚qui unus
amicorum secum relictus erat, omnium ab se alienavit
animos. Pro se quisque transire ad Romanos: fugae-
que consilium prope solum relictum capere coegerunt.
Oroandem Cretensem cui nota Thraciae ora erat appellat,
ut se in Thraciam veheret. Oroandes moratus dum
pecunia aliquanta deferretur, primis tenebris solverat
navem et per altum Cretam petebat. Perseus, post-
quam in portu navis non inventa est, vagatus aliquam-
diu in litore, in latere templi prope angulum obscurum
latuit. Una cohors regem fugientem secuta ne tum
quidem relinquebat, donec iussu Cn. Octavii pronun-
tiatum cst per praeconem Macedonas omnes, qui Samo-

