28 AEMILIUS PAULUS

quentes adessent. Ducem superbum et malignum ulcis-
cerentur. Rogationem, quae de eius triumpho ferretur,
antiquarent. Plebem urbanam secuturam esse militum
sententiam. Ille ne speraret ibi gratiam, ubi non
meruisset.

XLI
DE GALBAE ORATIONE

Ita militibus incitatis, in Capitolio rogationem eam
Ti. Sempronius, tribunus plebiS‚ ferebat. Cum priva-
tis locus esset de lege dicendi, ad suadendum, ut in re
minime dubia, haud quisquam procedebat. Tum Galba
repente processit, et a tribunis petiit ut quoniam iam
hora octava diei esset, eam rem in posterum diem differ-
rent et mane agerent: sibi enim non tempus esse ut
demonstraret cur L. Aemilius triumphare non deberet:
integro die sibi opus esse. Cum tribunus dicere eo die,
si quid vellet, iuberet, in noctem rem dicendo extraxit.
Exacta esse acerbe munera militiae: nimium laborem,
nimium periculum iniunctum: contra in praemiis, in
honoribus omnia artata. Militiam bellantibus asperi-
orem iam fore, victoribus inopem. Macedonas in
meliore fortuna quam milites Romanos esse. Si fre-
quentes postero die ad legem antiquandam adessent,
intellecturos esse potentes viros non onmia in ducis,
aliquid et in militum manu esse.

XLII
DE PRINCIPUM INDIGNA'I'IONE

His vocibus incitati postero die milites tanta multi-
tudine Capitolium compleverunt, ut nemo praeterea
ad sull‘ragium serendum adire posset. Primae tribus

 

 

