DE PUGNIS COMMISSIS 9

iussi duces itineris ita dividere viam ut tertio die
Pythium adoriri possent.

XIII
DE'. PUGNIS IN FLUMINIS ALVEO COMMISSIS

Consul postero die, ut regem ab aliis rebus detineret,
prima luce medio in alveo cum stationibus hostium
proelium commisit. Utrimque pugnatum est levibus
armis, nec gravioribus in tam inaequali alveo pugnare
poterant. Medium spatium inter castra mille passus
patebat. Ibi in medio, spectantibus ex vallo castrorum
hinc rege hinc consule cum suis legionibus, pugnatum
est. Missilibus procul regia auxilia melius pugnabant :
comminus stabilior et tutior aut parma aut scuto
Romanus erat. Meridie, haud paucis utrimque inter-
fectis, consul revocavit suos. Sole orto postero die
etiam acrius concursum est. Romani non modo ab his,
cum quibus pugnabant, sed etiam ab ea mutitudine‚
quae in turribus stabat, missilibus telis et saxis maxime
vulnerabantur. Mox consul suos recepit, multo pluri-
bus eo die amissis. Tertio die proelio abstinuit.

XIV
DE SCIPIONIS NASIGAE ITINERE

Nasica ad mare primum deduxit suos velut classem
conscensuruS‚ castraque ad Heracleum posuit. Post-
quam cenaverunt convocatis ducibus dixit quid faci-
endum esset. Inde e castris quam celerrime progressus
per altissimos montes sub ipsum Olympum iter fecit,
fusisque regiis praesidiis tertio die Pythium cepit. Ad
regem venit Cretensis quidam qui nocte agmen Nasicae
deseruerat, docuitque circumire Romanos ut a tergo

