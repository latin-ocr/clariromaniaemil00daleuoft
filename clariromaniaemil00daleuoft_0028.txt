16 AEMILIUS PAULUS

XXIII
DE GAEDE MAGEDONUM

Dum peditum passim caedes fiunt, equitatus prope
integer pugna excessit. Princeps fugae rex ipse erat;
cum sacris alis equitum Pellam petebat. Ceterae
quoque Macedonum alae tutae abibant, quia peditum
caedes victores immemores fecerat sequendi equites.
Diu phalanx a fronte, a lateribus, a tergo caesa est.
Postremo qui ex hostium manibus elapsi erant, inermes
ad mare fugerunt 3 quidam aquam etiam ingressi, manus
ad e05‚ qui in classe Romana erant, tendentes vitam
orabant. Sed cum hostiliter e navibus caederentur,
nando repetentes terram in aliam foediorem pestem
incidebant: elephanti enim ad litus acti exeuntes
obterebant. Nunquam uno proelio tot Macedones
interfecti. Caesa enim viginti millia hominum sunt3
sex millia, quae Pydnam ex acie fugerant, et vagantium
ex fuga quinque millia capta. Si maturius concursum
esset, deletae omnes copiae essentg nunc nox et fugien-
tes texit et Romanos ignotis locis sequi vetuit. Vic-
torum ceciderunt circiter centum, et eorum multo maior
pars Paeligni. Vulnerati aliquanto plures sunt.

XXIV
DE: PERSEI FUGA

Perseus ad Pieriam silvam via militari cum frequenti
agmine equitum sugit. Cum in silvam ventum esset,
ubi plures diversae semitae erant, et nox appropinquaret,
cum paucis maxime fidis via devertit. Equites sine duce
relicti alii alia via in civitates suas dissipati sunt. Pauci
Pellam celerius quam ipse Perseus, quia recta via ierant,

 

