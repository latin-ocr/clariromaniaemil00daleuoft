4· AEMILIUS PAULUS

quod diu in Macedonia trahitur, putatis dignum
populo Romano finem per me imponi posse. Deos
quoque huic favisse sorti spero, eosdemque in rebus
gerendis adfuturos esse. Me affirmo omnia facturum,
ne frustra vos hanc spem de me conceperitis. Quae ad
bellum necessaria sunt, senatus decrevit. Vos, quae
ego scripsero senatui aut vobis, ea habete pro certis.
Rumores credulitate vestra ne alatis, quorum auctor
nemo erit. Hoc enim saepe fieri, hoc praecipue bello,
animadverti. Nemo ita rumores contemnit, ut non
eius animus debilitari possit. Sunt enim ubique qui
exercitus in Macedoniam ducant, ubi castra locanda
sint sciant, quando cum hoste pugnandum sit, quando
melius sit quiescere.''

VI
DE CONSULE AB URBE PROFEGTO

“A quibus igitur monendi suut imperatores?
Primum ab his qui prudentes sint et rem militarem
usu didiceriut; deinde ab his qui cum exercitu adsunt,
qui hostem vident, qui loca et tempora intelligunt, qui
velut in eadem nave periculi participes sunt. Itaque
si quis est, qui credat se in eo bello, quod gesturus sim,
rempublicam consiliis suis adiuvare posse, is ne deneget
operam suam, et in Macedoniam mecum veniat. Navem,
equum, tabernaculum, viaticum etiam a me accipiet.
Qui autem id facere non vult, otiumque urbis magis
cupit quam belli labores, is e terra ue gubernet.
Loquacitatem suam contineat; nos enim castrensibus
consiliis contenti erimus.”

Sacrificio rite facto statim et consul et praetor
Cn. Octavius in Macedoniam profecti sunt. Magna

 

 

