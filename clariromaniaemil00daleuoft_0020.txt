8 AEMILIUS PAULUS

bant ex castellis saepe altioribus et magis munitis priore
anno deiectos esse. Eosdem tum confertis et impetum
vi facientibus Romanis resistere non posse. Alii vole-
bant Octavium cum classe Thessalonicam petere et
populatione orae maritimae distrahere regis copiaS, ut,
altero ab tergo se ostendente hoste, ad interiorem partem
regni conversus nudare transitfis Enipei cogeretur. Ipsi
duci natura et operibus inexsuperabilis ripa videbatur.
Non modo tormenta ubique disposita esse, sed missili-
bus etiam melius hostes uti audierat. Alio spectabat
mens tota ducis: dimissoque consilio Perrhaebos mer-
catores Coenum et Menophilum, notae et fidei iam sibi
et prudentiae homines, arcessitos rogavit, quales ad

Perrhaebiam transitus essent.

XII
DE IPSIUS PAULI CONSILIO

Cum mercatores loca non iniqua esse dicerent, prae-
sidiis autem regiis teneri, sperare coepit se, valida manu
nocte necopinantes aggressum, praesidia deicere posse:
iacula enim et sagittas et cetera missilia in tenebris, ubi
quod petatur procul videri non possit, inutilia esse:
gladio comminus geri rem in commixta turba, quo miles
Romanus vincat.

His ducibus usuruSâ€š praetorem Octavium arcessit,
expositoque consilio Heracleum cum classe petere iubet,
et mille hominibus decem dierum cibum habere. Ipse
P. Scipionem Nasicam et Q. Fabium Maximum fllium
suum cum quinque delectis millibus Heracleum mittit,
velut classem conscensuros ut oram interioris Mace-
doniae vastarent. Secreto indicatum est cibum his
praeparatum ad classem esse, ne quid moraretur. Inde

 

 

 

 

