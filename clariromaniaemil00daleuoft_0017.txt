DE PERSEI SOCIIS 5

prosequentium turba consul celebratus est, ac prope
certa spe credebant homines finem adesse Macedonici

belli.
VII

DE PERSEI socns

Perseus interea sociorum auxilium quaerebat. Ad
Eumenem primum misit legatOS, admonuitque commune
regum periculum esse. Sed tanta avaritia erat ut
pecuniam ab Eumene postulatam pendere noluerit.

Gallorum etiam ingens auxilium per regis avaritiam
dimissum est. Veniebant decem milia equitum, par
numerus peditum. Abierunt autem irati, cum Persea
cognovissent promissam mercedem non statim dare.
Gentium, Illyriae regem, turpius prodidit. Cum enim
persuasisset ut Romanis bellum indiceret, revocabat
eos qui trecenta talenta ad eum portabant. Gentium
facile devicit Anicius praetor, bello intra triginta dies
confecto.

Dum haec aguntur Perseus in magno terrore erat
propter adventum simul Aemilii novi consulis, simul
Octavii praetoris. Erat Thessalonicae parvum prae-
sidium. Eo subsidia misit, et mille equites oram
maritimam tutari iussit. Quinque milia Macedonum
missa ut Pythii Petraeque praesidium essent. His pro-
fectis ripam munire Enipei fluminis incepit, quia per
siccum alveum transiri poterat.

VIII
DE AQUA A PAULO INVENTA

Principio veris Paulus in provinciam venerat. In
castra advectus rem difficillimam sibi propositam

