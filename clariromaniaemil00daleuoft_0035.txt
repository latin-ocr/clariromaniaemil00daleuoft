DE REGNO M ACEDONICO 23

Surrexit consul, et iussis sedere aliis, progressus
paulum regi dextram porrexit. Iacientem se ad pedes
sustulit; nec attingere genua passus, introductum in
tabernaculum sedere iussit. Primum rogavit, qua
iniuria actus contra populum Romanum bellum sus-

cepisset. Cum responsum expectantibus omnibus terram
intuens diu tacitus fleret, rursus consul, “Si iuvenis
regnum accepisses miuus miratus essem ignorasse te,
quam gravis aut amicus aut inimicus esset populus
Romanus: sed et belli, quod pater tuus nobiscum
gessit, meministi, et pacis, quam cum summa fide
adversus eum coluimus. Tu tamen bonum animum
habe. Clementia populi Romani, multorum regum et

populorum casibus cognita, prope certam spem tibi
salutis praebet.“'

XXXIV
DE REGNO MAGEDONIGO

Exercitus deinde in hiberna dismissus est. Maximam

partem copiarum Amphipolis, ceteras propinquae urbes
acceperunt.

Hic finis belli inter Romanos et Persea fuit, idemque
finis praeclari per Europae maximam partem atque
Asiam omnem regni. Vicesimus ab Carano, qui primus
regnabat, Perseus numerabatur. Perseus Q. Fulvio
L. Manlio consulibus regnum accepit, a senatu rex est
appellatus M. Iunio A. Manlio consulibus, regnavit
undecim anuos, Macedonum regnum obscura fama
usque ad Philippum, Amyntae filium, fuit. Per eum
crescere cum coepisset, Europae tamen intra fines se
tenuit, Graeciam omnem et partem Illyriae atque
Thraciae amplexum. Fudit deinde se in Asiam, et
tredecim annis, quibus Alexander regnavit, omnia, qua

