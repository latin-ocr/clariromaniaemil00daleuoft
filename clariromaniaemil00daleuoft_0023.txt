DE ROMANORUM ADVENTU 11

aequum campum facile moveri poterat. Itaque consti-
tuit Romanorum adventum expectare.

XVI
DE. ROMANORUM ADVENTU

Paulus cum flumen transiisset munitionesque regis
desertas cepisset Nasicae copias prope Dium invenit
laetusque adiunxit suis. Ibi cognovit per exploratores
Persea ad Pydnam expectare. Deinde summa celeritate
progressus est ne Perseus mutato consilio effugere
posset. Meridies erat, cum prope regias copias advenit.
Iter multo pulvere et calido sole factum erat. Lassi-
tudo et sitis iam sentiebantur. Statuit igitur suos
recenti hosti non obicere. Sed tantus ardor in animis
ad dimicandum utrimque erat ut consul non minore arte
suos eludere quam hostes cogeretur. Aciem sine mora
instruxit, et ipse circumibat ordines, ut animos militum
hortando in pugnam accenderet. Primum alacres sig-
num poscebant. Deinde crescente aestu, et vultus
minus acres et voces segniores erant, et quidam scutis
pilisque nixi stabant. Tum aperte centurionibus impe-
rat ut metarentur frontem castrorum et impedimenta
constituerent.

XVII
DE NASIGAE ADMONI'I'IONE

Legati circum imperatorem et duces externi erant,
omnes approbantes, cum pugnaturum esse consulem
credebant. Tum mutato consilio cum alii silerent,
Nasica unus ex omnibus ausus est monere consulem, ne
hostem, qui fugiendo certamen priores imperatores
elusisset, manibus emittat: se vereri ne nocte abeat,

